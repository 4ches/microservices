<p>Бұлардан кейін енді жұлдызшылар (астрономдар); жақсылап назар аударсаң, өте нәзік жол.</p>
<p>Жылдың, айдың, күннің есебі бұларда болады; бұл есеп керек болады, әй, билікті ер!</p>
<p>Сен білгің келсе, геометрияны оқы; бұдан кейін саған есеп қақпасы ашылады.</p>
<p>Көбейту (х), бөлу (&divide;) амалдарын оқы, бөлшектерді (2/5) түгел біл; ол барлығына емтихан, оны жетілдір.</p>
<p>Екі еселеу мен екіге бөлуді өзің жетік біл; егер біліп болсаң, сан және түбірді (&radic;) қолға ал.</p>
<p>Сосын қосу (+), азайту (-) және жер өлшеуге (картогрфия) өт; жеті планетаны картаға түсіріп, қолға ұста.</p>
<p>Тағы қаласаң, алгебра, геометрия оқы; олар барлық эвклид есігі, оларды миыңа жетік тоқы.</p>
<p>Дүние ісі болсын, ақырет ісі болсын илан, ғалымдар бұларды есеппен бір-бірінен айырып береді.</p>
<p>Әй, ізгі кісі, есеп бұзылса дүние және ақырет ісі де бұзылады.</p>
<p>Сен көзің жетпеген істі жасаймын десең, әуелі заманың ол үшін қолайлы ма, қолайсыз ба сұрау керек.</p>
<p>Күн мен айдың құттысы және құтсызы бар; әй, асыл адам, сұра, құттысын таңда.</p>
<p>Білімді қария өте жақсы айтыпты: ісіңді әрдайым білімдіден сұра және соған сай амал қыл.</p>
<p>&laquo;Адам ісін біліммен бастаса; ойлан, не істесе де қалауы болады&raquo;.</p>
<p>Барлық істе әуелі білім пайда береді; білімге мән бермесе, мақсатқа қол жетпес.</p>
<p>Оларға сұрақ қой және тез сенбе; білуші ол &ndash; Алла, мұны берік ұстан.</p>
<p>Бұлардың барлығын ізгі тұт және жарасымда бол; тіліңді батырма, ұрыспа, көңілін қалдырма.</p>

<div class="reference">
    <hr style="background: #000"/>
    <p><sup>35</sup>Аспан денелерін зерттеуші ғалымдар. Оларды түпнұсқада «иұлдызшылар» деп жазған.</p>
    <hr style="background: #000"/>
  </div>




