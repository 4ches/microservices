<p>Бұдан соң сөз жинаушы, кісіні мақтаушы немесе жер қылушы шайырлар бар.</p>
<p>Бұлардың тілі қылыштан өткір және көңілінің жолы қылдан жіңішке.</p>
<p>Терең әрі нәзік сөздерді түсінгің келсе, сөзді бұлардан тыңда, түсінесің.</p>
<p>Көңіл бұрып қарасаң, теңізде жүзгендей, гаухар, інжу, жақұт шығарғандай.</p>
<p>Олар мақтаса, мақтауы бүкіл елге тарайды; егер сөксе әрқашан жаман атың қалады.</p>
<p>Бұларды жақсы көр, әй қандас; бұлардың сөзіне ілінбе, әй дос!</p>
<p>Егер өзің жақсы мақтауды қаласаң, бұларды қуант, сүйіндір, сөздің қысқасы.</p>
<p>Не қаласа бұларға түгел бер; бұлардың тілінен өзіңді сатып ал.</p>