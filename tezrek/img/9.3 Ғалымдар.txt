<p>Тағы бір қауым білімді ғалымдар; олар халыққа ғылыммен жарық берушілер.</p>
<p>Оларды қатты жақсы көр, сөзін құрметте; көп болсын, аз болсын білімдерін үйрен.</p>
<p>Бұлар білімнің пайдалы және пайдасызын айрып, таза әрі тура жол ұстанғандар.</p>
<p>Мүмкіндігінше ғылмын үйрен, білімдерін біл; оларға жақсылық қыл және көмектес, тіл тигізбе.</p>
<p>Бұлар бұл ислам дінінің тірегі, ол &ndash; ақиқат; шын шариғаттың асылы &ndash; бұлардың білімі.</p>
<p>Әлемде бұл ғалымдар жоқ болса, егілген нәрселер болса да, жерден жейтін ештеңе өнбейді.</p>
<p>Олардың ғылымы халыққа шамшырақ болады; түнде шамшырақ жарқыраса, адамдар жолдан адаспас.</p>
<p>Мал-дүниеңнен үлестір, тәтті сөзбен ас-су ішкіз, күлімдеп қызмет қыл.</p>
<p>Тіліңді батырма, ұрыспа, олардан имен; олардың еті толығымен де ащы.</p>
<p>Оларға ұрыспа, тіліңді батырма, дәм-тұз татқыз; құрмет қыл, оларды құрметтеп көтер.</p>
<p>Оларды тыңда, ғылымын жасатқыз, ашуына тиме; мінезі мен болмысын жаман деп тиіспе.</p>
<p>Олардан саған керегі &ndash; олардың ғылымы; адамдарға жол көрсетіп, туралыққа жеткізсін.</p>
<p>Бұлар отар қойды бастаған серке сияқты; қойда бастап, тура жолға салады.</p>
<p>Бұлармен қарым-қатынас жаса, жақсылықта бол; екі дүниенің бақытына кенеліп, берекеленсін.</p>

<div class="reference">
    <hr style="background: #000"/>
    <p><sup>32</sup>Халыққа білім берумен, қоғамда ғылымды дамытумен айналысушы, түркі халықтарынан шыққан білімділер..</p>
    <hr style="background: #000"/>
  </div>


