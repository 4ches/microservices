<p>Бұлардан соң бірқанша топ бар; назар салсаң, білімі басқалардан өзгеше.</p>
<p>Олардың бірі оташылар; барлық ауру мен кеселді бұлар емдейді.</p>
<p>Әрқашан бұл кісілер саған керек; тіршіліктің шаруасы олар- сыз оңға баспайды.</p>
<p>Тірі болғасын барлық адам ауырады; дәрігер ауру көрсе дәрісімен емдейді.</p>
<p>Назар сал, ауру &ndash; адам үшін өлімнің досы; тірі адам үшін де өлім бар.</p>
<p>Бұларды әрдайым жақын тұт және жақсылық жаса; бұлар мемлекет үшін қажетті кісілер, хақысының желінбеуін қадағала.</p>


<div class="reference">
    <hr style="background: #000"/>
    <p><sup>33</sup>Шөптерден дәрі жасап, ауруларды емдеуші және ота жасаушы дәрігер мамандар. Қашқарлық Махмұттың «Диуани лұғат ат түрк» кітабында: «от – шөп, дәрі. Ота – шөп дәрімен емдеу. Оташы – дәрігер, оташы» деп түсіндірілген.</p>
    <hr style="background: #000"/>
  </div>
