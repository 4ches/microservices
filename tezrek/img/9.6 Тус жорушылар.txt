<p>Назар сал, тағы бір білім, ол &ndash; түс жору ілімі; түс көргенде жорушы дұрыс жорыса, ізгілік жол ашылады.</p>
<p>Адам ұйықтаса түс көреді; жорушы жори білсе, бұл түс дәл келеді.</p>
<p>Бұл түс жорушы түсті жақсылыққа жорыса, әрдайым жақсы болады, оған адам сүйсінеді.</p>
<p>Егер кей түс жайсыз және жаман болса, кедейлерге садақа беріп, жаның мен тәніңді қорға.</p>
<p>Бұл түс іліміне назар сал, мейірімді Алла құлына (пайғамбарға) игілік қалауы, түсінде аят түсірді.</p>
<p>Жақсы түс көрсе, көрген адам сүйінсін; жаман түс көрсе, тұрып Раббыға сиынсын.</p>
<p>Кедейге күміс (ақша), мал-дүниелер үлестірсе, Алла қаласа одан бәлені кетіреді.</p>
<p>Түс жорығандай болады, түсті жақсылыққа жоры; әй, түс жорушы, түске өте абай бол.</p>
<p>Бұл адамдар түсті жорыған мамандар; бұлар білім және жанашырлығымен жақсылық жасайды.</p>
<p>Әй қандас, бұлармен жақсы қарым-қатынаста бол; оларды қаласа бауыр, қаласа дос тұт.</p>