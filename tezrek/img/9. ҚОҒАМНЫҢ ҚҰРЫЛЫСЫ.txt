<p>Ханның Бас уәзірі Өгдүлміш Одғұрмышқа қоғамдық қарым-қатынастың заңдылықтарын түсіндіреді. Сұхбат барысында Қарахан мемлекетінің қоғамдық құрылысы көрсетіліп, әрбір сала өкілінің мемлекеттегі орны мен маңызы айтылады. Сонымен қатар, мемлекет қызметкерінің олармен қарым-қатынасы баяндалады. Аталмыш тақырып 4320-4526 арасындағы бәйіттерді қамтиды.</p>
<p>Түпнұсқада &laquo;қоғамдық байланыс&raquo; деп жазылмағанмен оқырманға түсінікті болу үшін бүгінгі термин қолданылып отыр. Бұл бөлімдегі мәліметтерден осыдан он ғасыр бұрын бабаларымыз құрған Қарахан мемлекетінде қоғамдық байланыстың жетілгенін аңғаруға болады.</p>